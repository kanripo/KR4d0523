# -*- mode: mandoku-view; -*-
#+TITLE: 滋溪文稿
#+DATE: 2015-08-25 00:13:01.555343
#+PROPERTY: ID KR4d0523
#+PROPERTY: BASEEDITION WYG    
#+PROPERTY: JUAN 卷二
<pb:KR4d0523_WYG_002-1a>¶
欽定四庫全書¶
　滋溪文稿卷二¶
　　　　　　　　　　　　元　蘓天爵　撰¶
　記¶
　　新城縣紫泉龍祠記¶
雄州屬邑曰新城邑西北十餘里有泉出焉東流入于¶
巨馬水泉之北涯昔人建祠以事龍神金時刻石猶存¶
祠前二池清瑩可鑒毛髪冬夏不涸不溢居民相傳曰¶
<pb:KR4d0523_WYG_002-1b>¶
紫泉者莫䆒其始名也泰定丙寅秋池水一夕色變為¶
紫逺近觀者異焉疾者飲之而或愈也明年有赤蛇出¶
于池中蜿蜒行走祠壁變化靈異蓋龍云樞府右翼屯¶
田官廨在祠之西朝列大夫佩金符千夫長荆侯訥覩¶
神之異率其僚吏及祠旁&KR0132;老嵗再祠之故燕南憲使¶
趙惠肅侯嘗尹是邑有惠政既代吏民懐思不忍其去¶
子孫因留家焉惠肅之子右藏庫副使道安來京師具¶
道荆侯事神之意且曰曩者泰定時闗陜及大河南北¶
<pb:KR4d0523_WYG_002-2a>¶
頻嵗亢旱不雨麥禾稿死民皆菜色至煩朝廷出粟與¶
幣以惠活之而吾邑境比年以來春夏之交百榖芳茂¶
馳禱祠下甘澍輒應嵗連大穰民用充羡神之功其敢¶
忘乎宜傳其事於永逺也余聞其言而異之嗚呼天人¶
相感通格無間是以古者國家脩德布政治化熙洽雨¶
暘時若年榖順成今新城之民獨賴神休幸無凶嵗其¶
所以祠神以昭靈貺也亦宜哉荆侯字子辯渉獵書傳¶
清慎有聞向仕樞廷與先公雅厚故筆其事併作詞以¶
<pb:KR4d0523_WYG_002-2b>¶
侑饗云¶
坎坎兮擊鼔將迎神兮水滸風肅肅兮雲興靈連蜷兮¶
來下奠酒醑兮肴烝女巫進兮合舞神居歆兮樂康順¶
年榖兮福汝儵迴翔兮揚靈霈滂沱兮九宇¶
　　翰林分院名記¶
至順二年夏五月翰林國史院扈從天子清暑上京自¶
以下題名于壁遵故事也其詞曰¶
昔在世祖誕惟作京臨御中國控制朝廷大駕之行嵗¶
<pb:KR4d0523_WYG_002-3a>¶
徃觀省左纛同廬嚴慎肅正中書宥宻御史列卿凡百¶
有位冠盖如星或以先後或以禦侮暑雨祁寒敢曰勞¶
苦維今天子端拱穆清怡神文藝優㳺治平顧余詞臣¶
克謹官守雍容清華論思左右儲精覃思作為文章渾¶
灝爾雅播敷萬方龍岡髙寒灤水瀰瀰夙夜在公亦既¶
樂只昔人行役覽觀山川勒名于石期永弗刋矧兹陪¶
京官署翼翼爰著斯文聿欽厥職¶
　　中書參議府左右司題名記¶
<pb:KR4d0523_WYG_002-3b>¶
先王之巡狩也蓋省觀民風設施政教非以縱㳺田而¶
事晏樂也昔我世祖皇帝肇作兩京嵗時巡幸振民布¶
政發號施令逺則邊徼咸畏其威近則臣庶不知其勞¶
是亦先王巡省之遺意歟元統三年夏五月駕幸上京¶
百官分司從行秋八月南遷乃録參議府左右司官僚¶
姓名于壁嗚呼中書政本也天下之事屬焉相臣挈其¶
綱于上參佐理其務於下勝其任者蓋亦難矣昔者君¶
臣交修百職興起内正身心以端其本外修刑政以輔¶
<pb:KR4d0523_WYG_002-4a>¶
其民故治日新而天下化矣國家自中統建元始立中¶
書修明憲度垂八十年列聖傳序保守治平今天子聰¶
明仁聖嗣大厯服萬㡬之暇時召儒臣侍講六經禁中¶
輔弼之臣又皆先朝勲舊吾儕幸生斯時待罪宰屬孰¶
不欲攄其素藴樹功于世以報明時之萬一哉夫爵禄¶
所以勸賢也苟非賢材寧私授乎錢榖所以經費也苟¶
非國用寧濫出乎至于刑罰之當罪興作之以時皆思¶
止邪而禁暴節用以裕民如是庶㡬克勝其任矣夫然¶
<pb:KR4d0523_WYG_002-4b>¶
而君心之正元化之和禮樂之隆風俗之厚則惟大人¶
君子所能致也方今朝廷政化更新致治之機蓋不可¶
緩不然將見行身者以緘黙保位為能任事者以便私¶
適巳為務國家何賴焉夫以上京山川都邑之盛宫室¶
車馬之美從臣多為文詞以頌美之是不庸贅也謹述¶
古者巡狩之事及輔相參佐之責俾來者有所觀感焉¶
　　上都廟學碑隂記¶
上京夫子廟學既建六十有八年尚未勒碑以紀成績¶
<pb:KR4d0523_WYG_002-5a>¶
留守賀惟一始為具石教授李溥請於朝中書以聞勑¶
參知政事許有壬為之文卜日樹立溥復請記其碑隂¶
天爵曰聖人之道昭如日月不待碑而後著也獨列聖¶
右文隆儒之盛可不論載以傳於後歟夫以國家建黌¶
宫延師儒棟宇之隆籩豆之列豈徒觀美而已亦曰崇¶
教以範俗育材以任官為師者思所以作乎人學者思¶
所以脩其業庶不負朝廷興學養士之美意也維昔世¶
祖皇帝肇成上京北帶絶幕南控中夏宫室苑囿府庫¶
<pb:KR4d0523_WYG_002-5b>¶
官署咸備天子嵗一巡幸朝覲㑹同發號布政罔不在¶
焉然而地大物衆民俗浩穰苟無教化俾知禮義何以¶
為四方之極乎今廟學既崇教養斯設將見其民涵濡¶
治化被服儒術賢材並出以為世用傳曰師道立則善¶
人多善人多則朝廷正而天下治矣先是校官董昱輦¶
雅禮樂器典籍于江南溥尤勤于執事殿廡庖湢欹傾¶
漫漶者繕而完之祭田廟堧學廪為兵民豪奪者理而¶
出之春秋釋奠天子特頒薌幣而留守臣亦樂盡其力¶
<pb:KR4d0523_WYG_002-6a>¶
溥北平人銳然有志於事功以廟碑未立既終更猶不¶
忍去天爵忝貳春官庠序所當敦勸也故為之書¶
　　禮部題名記¶
官署顯名其制舊矣我國家自世祖皇帝始建中書統¶
左右部未㡬分部為四又分為六蓋遵成周六官之制¶
焉而禮部實春官也秩清而任重朝廷常以勲舊之裔¶
儒學之士膺其選然皆未有文字以誌名氏至順元年¶
尚書馬公祖常始取禮樂合天地之化者名其㕔事曰¶
<pb:KR4d0523_WYG_002-6b>¶
合化刻石記其事又三年尚書宋公本復記其同官凡¶
官曹之典掌僚寀之契合二公序述詳矣今又七年能¶
無紀載以續前脩而為後鍳乎嘗聞之天地奠位人列¶
其中事務至殷分官以治夫官制莫備于成周而春官¶
之任獨曰治神人和上下為人臣者惟能敬以直内則¶
郊社宗廟之事治而無僣妄謟佞之凟惟能奉法不撓¶
則尊卑上下之分定而無陵犯乖争之失其任不亦重¶
歟嗚呼凡我同列可不知所勵哉至元四年戍寅五月¶
<pb:KR4d0523_WYG_002-7a>¶
己酉大中大夫禮部侍郎蘇天爵記¶
　　歸德府新脩譙門記¶
至元三年冬十月汝隂李侯守中知歸德府事偕監郡¶
鼎安戮力為治未幾政清訟簡封内無事所屬州四縣¶
十有一莫不趨其約束安其政令侯與監郡議修弊立¶
廢郡故有譙門在府治南嵗久將壓侯命改為同知布¶
達實哩判官博囉罕推官梁思温幕府呉興祖合議允¶
同共捐俸金度材庀工徹而新之經始于四年孟春落¶
<pb:KR4d0523_WYG_002-7b>¶
成于是嵗孟夏増崇其垣髙二十有五尺廣大其屋為¶
二十有四楹規模宏偉克稱郡制憲度政教布設于斯¶
賓客士吏觀聴于斯至于伐鼓鳴鐘以警朝昏傳更下¶
漏以節晝夜則又新是數器陳列于上董其役者郡吏¶
秦弼馬徳脩也走書京師請紀其事績于石嘗聞周官¶
挈壺氏掌漏刻以正時朝廷興居咸中乎節而皷角之¶
制所以嚴暮警夜肅齊乎衆郡縣尤不可不備也昔有¶
中使聞鼓更而知邑令之賢葢為政者必于事事而致¶
<pb:KR4d0523_WYG_002-8a>¶
謹然則是役之興豈徒然歟夫以内外之官近民者莫¶
切于郡縣敷政者莫先于守令有國者尚焉今海宇承¶
平嵗久法制寛簡郡縣之吏能者舞文以黷貨下者因¶
循以苟祿故事功墮而亷恥䘮惟君子常思作新其政¶
而後能有為也歸徳為郡南控江淮北臨大河沃壤方¶
數千里侯始下車愛其土風厚完民生樸茂苐未學以¶
成其性爾郡中又多昔賢名人遺蹟足以風礪其人振¶
起其俗于是既新學宫兩廡像設又搆三皇祠宇而微¶
<pb:KR4d0523_WYG_002-8b>¶
子張巡許逺亦葺其廟招延耆儒貳其校官擇民之俊¶
秀吏之開敏者執經授學旦望舎菜侯率同列躬詣學¶
宫以程其業而吏舎河防悉加繕治侯之在官苐數月¶
耳凡養民化俗興利補弊皆勇為之而不憚故因紀譙¶
門之成并書其事以告于後人焉侯為人方正有守不¶
畏强禦施于為政子愛其民歴典郡邑名聲流聞民咸¶
鏤石以頌遺愛不獨歸德之民始稱其善也雖然天下¶
之事豈一人所能為監郡鼎安知府李侯政固善矣非¶
<pb:KR4d0523_WYG_002-9a>¶
寮寀幕府同心贊輔則亦曷能至是乎嗚呼使列郡為¶
政者皆然則治化何患乎不興斯民何患乎不被其澤¶
也哉四年戊寅六月朔記¶
　　盱眙縣崇聖書院記¶
長淮之東地多平衍虎山在盱眙縣南一里石潤而土¶
美木茂而泉㓗昔人表之曰第一山蓋因其勝而名之¶
也至元四年戊寅監縣納琳布哈勤于為政訟日清簡¶
興學以訓諸生制雅樂以祠夫子他日耆老來告曰吾¶
<pb:KR4d0523_WYG_002-9b>¶
邑在漢為臨淮郡有孔武者由國子博士來為郡守卒¶
于官遺愛在民民祠事之宋李祠燬于兵今吾幸生治¶
平之世又遇縣侯興學作士民之俊秀將日益盛願即¶
虎山别建黌舎以廣為學之所并為祠以祀孔公不亦¶
可乎監縣曰是維某之責也首捐俸五百貫以倡其衆¶
寮寀士民咸樂輸財助役是嵗四月經始九月告成十¶
月丁酉泗州守帥邑官屬行釋奠禮黌舎在山之隂山¶
三級上為燕居堂以祀夫子配以兖郕沂鄒四公中為¶
<pb:KR4d0523_WYG_002-10a>¶
兩廡右祀周程十儒左祀郡守孔公侑以晉侍中陳騫¶
等六人下為淮山堂以居其師進學齋以教其子弟庖¶
厨門亭咸有其所合三十八楹買田四百畝給其餼廪¶
以孔公於夫子為十一世孫故名之曰崇聖書院乃請¶
于朝立師以司其教明年己邜天爵被命使憲淮東納¶
琳布哈為圖徵文用告來者按漢至今千餘年矣孔公¶
惠澤及于一方世猶崇奉而祠事之矧夫子之道衣被¶
天下萬世其報德報功當何如也嘗聞夫子曰君子學¶
<pb:KR4d0523_WYG_002-10b>¶
道則愛人小人學道則易使也夫長民者苟能示人以¶
好惡之正則民之所趨向而歸于善矣今盱眙既新學¶
宫又廣教術將見在官者慈祥豈弟以撫其下為民者¶
孝弟忠信以事其上則貪暴之政化而為亷平譁訐之¶
俗變而為信厚斯不負縣侯建立書院之美意亦是天¶
爵之所望也納琳布哈登泰定四年進士時天爵以太¶
史屬獲與其事今持憲于斯庠序軄當敦勸也故為之¶
書庶來者有所矜式焉嘉議大夫江北淮東道肅政亷¶
<pb:KR4d0523_WYG_002-11a>¶
訪使蘇天爵記¶
　　浯溪書院記¶
至元三年春僉&KR0656;北湖南道肅政亷訪司事陜郡姚侯¶
紱按部祁陽之境舟過浯溪覧前賢之遺跡作而嘆曰¶
昔唐太寶之季忠烈之士奮濟時艱遂復兩京號稱中¶
興水部員外郎元公結作為雅頌鋪張宏休撫州刺史¶
顔公真卿大書其詞刻諸崖石今四百餘年過者觀其¶
雄詞偉畫猶足聳動惟二公風節文采可使一方之人¶
<pb:KR4d0523_WYG_002-11b>¶
獨無所槩見乎零陵縣尉曽君進而言曰圭家衡山世¶
業儒術每讀載籍見昔人言行卓卓者心慕好之况二¶
公流風餘思在此山隅當作祠宇以奉事之并築學宫¶
招來多士庶㡬遐方有聞風而興起者矣姚侯曰善于¶
是曽君命其子堯臣獨捐家貲度材庀工不一嵗告成¶
中為大殿以奉先聖東西兩廡屬焉又于殿之左為祠¶
以祀元公右為祠以祀顔公後為明倫堂前為三門周¶
以崇垣規制宏偉下枕崖石前臨浯水表其額曰浯溪¶
<pb:KR4d0523_WYG_002-12a>¶
書院請于行省設官以司其教曽君又割私田三百畝¶
以廪學者是年姚侯移憲廣西明年又拜南臺都司徃¶
來浯溪之上瞻拜學宫裴回而不忍去嘉曾君父子之¶
用心走書維揚請記其事于石天爵少嘗讀中興頌有¶
曰大駕南巡百寮竄身奉賊稱臣又曰功勞位尊忠烈¶
名存澤流子孫甚矣人臣不可不知節義之為重也夫¶
食人之禄而忘其君曾犬彘之弗若乎當天寶全盛之¶
時中外公卿將吏可謂衆矣一旦遭值變故死社禝封¶
<pb:KR4d0523_WYG_002-12b>¶
疆者僅十餘人不受偽官者二人而已何忠臣義士之¶
難致歟然以唐室之大文皇養士之久豈果無其人歟¶
觀夫顔公以區區平原倡義起兵討賊俾河朔諸郡復¶
為唐有而賊不敢急攻潼闗唐卒賴以中興者惟公倡¶
義于其先也及在朝宁數進讜言李輔國遷上皇居西¶
内首率百官問起居元帥載請奏事者先白宰相又極¶
論其擁蔽屢忤大姦而不少悔卒為所擠以死初安史¶
之兆亂也元公受教于其父曰汝曹逢世多故勉樹名¶
<pb:KR4d0523_WYG_002-13a>¶
觀所上肅宗時議三策及説來瑱之言孝而仁者可與¶
言忠信而勇者可以全義則豈偷生自私者哉其為道¶
州刺史州經㓂掠民生蕭然公奏免民所負租稅及租¶
庸使和市襍物十三萬緡流亡來歸者萬餘夫二公言¶
論治行若此像而祝之孰不曰宜鳴呼天之生材足周¶
一世之用方無事時人材或不克顯及臨大節决大事¶
則忠義材能之士始表見焉然則有天下者可不以賢¶
材為務乎夫學校者所以長育人材而風紀之司又所¶
<pb:KR4d0523_WYG_002-13b>¶
以敦勸其教者也徃年湖湘之南猺人數出為㓂甚則¶
攻城邑殺吏民朝廷屢懐柔之卒以無事當是時有若¶
二公者臨涖于上彼將聴命請罪之不暇又豈敢猖獗¶
而為患乎矧其地山峻㧞而水清寫其人之生孰非忠¶
義出乎其性者哉今國家承平既久徳澤涵濡雖荒服¶
郡縣亦皆有學而部使者按臨所經又即山林勝地訪¶
求先賢遺跡以廣為學之所則其風厲治化樂育賢材¶
不亦重且大歟傳曰志士仁人無求生以害仁有殺生¶
<pb:KR4d0523_WYG_002-14a>¶
以成仁蓋天下之事豈懷禄觀望之徒所可與謀必振¶
世豪傑而後能有為也士之來遊于斯學者誦聖人之¶
言思二公之烈尚能有所興起矣夫至元五年己邜冬¶
十有一月甲子具官蘇天爵謹記¶
　　楊州路學田記¶
維揚郡學田九萬一百九十畝比嵗政弛或為豪民冒¶
種或妄言淪入江水或以墝&KR0484;易其槀腴嵗入不足士¶
始失所養焉至元四年戊寅郡侯布哈下車瞻拜學宫¶
<pb:KR4d0523_WYG_002-14b>¶
敦延師儒又廣郡士以學或言餼廪弗贍侯稽舊籍檄¶
官屬亷敏者泰興縣尹劉節六合縣尹徐居仁偕教授¶
崔宗瑶分行騐視民畏郡侯之政不敢欺隠于是學田¶
皆復其故増多于前一萬三千一百七十畝共為田十¶
萬三千三百六十畝嵗入有餘士獲其食而學制益脩¶
矣明年己邜天爵被命使憲淮東旦望趨謁朝廷退聴¶
諸生講誦經訓蓋亦彬彬有可觀者焉侯間來請曰郡¶
之學田既復舊貫恐嵗逺久其籍又將無所稽考今礱¶
<pb:KR4d0523_WYG_002-15a>¶
石二誌其頃畝樹于府國必有學所以明彛倫也學必¶
有田所以育賢材也維揚號東南名郡地大物衆家給¶
人足廟學之崇隆于古昔又有憲司臨涖于上將見英¶
材輩出甲於他邦然自延祐以來貢舉取士闔郡不聞¶
一人與計偕者豈儒學之士恥于自售歟抑教養之方¶
有所未至歟夫江淮之南其田屢畝而賦民無有閑田¶
以自養者而維揚郡學有田十餘萬畝嵗收租入若干¶
萬石則國家興學養士之意不亦盛乎且古之為士者¶
<pb:KR4d0523_WYG_002-15b>¶
所以學乎道也道也者忠於君孝于親弟于長上信于¶
朋友之謂也後世之士有志于道德者矣有志于功名¶
者矣其志于富貴利達者則未足與議也矧志于刀筆¶
筐篋之習者乎嗚呼世之有官君子俾俊秀之民役役¶
乎文法之末是豈朝廷樂育賢材之意歟蓋古之學者¶
為己非為人也身脩于一時則道德可以表于後世矣¶
以淮東屬郡觀之若海陵胡公瑗山陽徐公積經術徳¶
業之懿髙尚孝友之風千載之下猶足儀刑後學激厲¶
<pb:KR4d0523_WYG_002-16a>¶
風俗視彼富貴利達無所聞于世者為何如哉今維揚¶
學宫既完餼廪斯足士之來逰者脩身為學能以先賢¶
自期則庶㡬不負聖朝崇尚文化之盛風紀敦勸庠序¶
之勤及郡侯振舉政教之美矣郡侯冑出北庭貴族向¶
為御史論列無所避及其臨民勸農脩學緝姦禁暴民¶
便安之憲臺交薦其材古稱良二千石者侯之謂歟¶
　　前衞新建三皇廟記¶
世祖皇帝既一中夏休兵息民以建太平乃于畿甸之¶
<pb:KR4d0523_WYG_002-16b>¶
南列置諸營環拱京都分給屯田居者佃作以為養出¶
者扈衞以啟行軍制肅然而有法矣於是諸營有閱兵¶
之所邵農之治庾廪府庫之藏田廬市井之衆而儒學¶
醫學亦各設官以司其教焉前衞屯營在涿州范陽縣¶
之境建于至元十六年而醫學之設則肇于後至元二¶
年也三皇之祀寓于醫學自國朝始先是衞官繪像祀¶
于治所簡畧弗稱至正改元副都指揮使濟南張侯元¶
珪分治屯田語官屬曰國家詔郡邑立三皇廟春秋祀¶
<pb:KR4d0523_WYG_002-17a>¶
享如釋奠宣聖儀葢所以崇治典遂民生也今吾衞廟¶
貎獨無非闕典歟乃卜吉地于宣聖廟之西凡若千畝¶
中為大殿翼以兩廡聖像衮服巍然以臨十大醫師侑¶
食左右前為神門外為靈星門共十有四楹戸牖煇煌¶
瓴甓堅宻周以崇垣樹以嘉木几席帷幙俎豆巾篚靡¶
不備具經始于是嵗夏之孟月落成于秋之仲月董其¶
役者千夫長董惟恭百夫長大都閭姜惠也明年侯偕¶
工部侍郎郭孝基求天爵書其事于石夫以伏羲神農¶
<pb:KR4d0523_WYG_002-17b>¶
黃帝開天立極德被萬世有國家者所當崇奉顧寓于¶
醫家者流何也善乎韓愈氏之言曰古之時人之害多¶
矣有聖人者立然後教之以相生養之道寒然後為之¶
衣饑然後為之食為之醫藥以濟其夭死為之塟埋祭¶
祀以長其恩愛三皇之祠寓于醫者或本于是歟蓋人¶
之生飲食以養其生冠服以奉其身然而風雨寒暑之¶
不時起居服食之無節而疾生矣矧在軍旅邊方征戍¶
之勞道途霜露之苦而疾之生則尤甚焉天爵忝官于¶
<pb:KR4d0523_WYG_002-18a>¶
朝伏讀列聖之訓而知祖宗恤養軍士之為至也方征¶
江南時制若曰軍前士卒有疾即命良醫治之為將帥¶
者又當擇人侍疾而幕官一人俾耑司疾俟其疾愈方¶
聴從軍仍具數以聞騐士卒病死多寡以治司疾者罪¶
又曰逺方戍卒代還者給文檄如路中遇疾有司騐其¶
文檄即給藥餌不幸死者官為給其道里費命同還者¶
以骸骨歸仍蠲其家徭役其著于甲令者則曰戍卒代¶
還者即給行粮病者即給藥餌前途官為應援庶俾逺¶
<pb:KR4d0523_WYG_002-18b>¶
征者皆得生還又曰士卒疾者日食陳米轉生他疾當¶
給新米以養其疾夫國家至于軍士逺者念之若此近¶
者可知疾者養之若此則於其生者又可知矣然則張¶
侯之建三皇祠宇崇髙尚醫術其體列聖之心恤軍士¶
之實於此益可徵焉侯讀書好禮清慎有為是役也其¶
貲用皆侯規畫一毫無取于人故樂為之書至正有二¶
年三月既朢之記¶
　　四先生畫像記¶
<pb:KR4d0523_WYG_002-19a>¶
覃懐商庠家藏姚文獻公王文忠公許文正公商文定¶
公遺像天爵拜觀凛然起敬昔者世祖皇帝天縱神聖¶
出而為斯民主自居潜藩徵召儒宿訪求治道初無逺¶
邇親疎之間及踐天位建國紀元發號出令訓農興學¶
治歴明時征伐百蠻混一九有其功烈烜赫與古比隆¶
當是時材能智畧之士若四公者則有太保劉公秉忠¶
丞相史公天澤平章亷公希憲宋公子貞左丞張公文¶
謙董公文炳參政楊公果賈公居貞樞宻董公文忠趙¶
<pb:KR4d0523_WYG_002-19b>¶
公良弼尚書劉公肅李公昶徐公世隆内翰竇公黙王¶
公鶚董公文用郝公經太史楊公恭懿王公恂國公守¶
敬傳曰不有君子其能國乎夫以一時功烈之盛如此¶
而許公進説猶曰自古建國北方奄有中夏如元魏遼¶
金惟能用漢法故享國久長今國家當行漢法齊一吾¶
民隨時損益裁為定制篤信而堅守之不雜小人不營¶
小利不責近效不惑浮言庶㡬可以得天下之心成至¶
治之效此文正之深思長慮度越諸公者也天爵少時¶
<pb:KR4d0523_WYG_002-20a>¶
好觀前言徃行是以竊取國初名公行事識之以為師¶
法今復得瞻四公儀形不勝髙山景行之思嗚呼當中¶
統至元之初羣賢萃於朝廷而王文統欲以權謀功利¶
之説竊位希寵賴世祖聖明察其奸邪旋以罪戮然則¶
君子甘為君子小人徒為小人覽者不可不思也庠由¶
彰德儒學教授擢掾鄂省其先族出長平蓋與文定公¶
同譜云¶
　　光山縣鐘樓記¶
<pb:KR4d0523_WYG_002-20b>¶
光州光山縣建鐘樓成耆老周徳用等來請曰吾邑在¶
春秋為絃子之國漢曰西陽至唐初號今名宋季被邊¶
嵗有兵戈之擾自入版圖七十餘年吾民沐皇元承平¶
之化始獲休息而邑之官廨民廬聖賢之宫以及山川¶
釋老之宇亦漸脩繕完美來為長貳者又多一時之材¶
俊若故尹太常曲阜孔君今尹進士覃懐逮君則尤為¶
治之美民所不能忘者也昔逯君始至以亷律身以嚴¶
御吏一年而政教斯舉二年而百廢皆興於是新三皇¶
<pb:KR4d0523_WYG_002-21a>¶
祠及兩廡以名醫從享焉構㕔事於邑北門外以為送¶
徃迎來之所焉又於邑治東隅大建層樓懸鐘於上以¶
警朝昏以肅號令肇事於至正壬午之夏落成於明年¶
癸未之秋實為吾邑之偉觀焉凡此數役皆逯君捐俸¶
以倡監縣哈魯主簿趙恭竭力相之民不告勞工知用¶
勸惟樓之役為大宜刻石記之以示永久敢以為請予¶
聞光之為郡介江淮之間土厚而俗敦國家混一之初¶
浚儀馬公來監是州有遺愛秩滿民挽留之不忍其去¶
<pb:KR4d0523_WYG_002-21b>¶
因家於光其子御史中丞魏郡文貞公以儒學仕中朝¶
屢與人言光山民風之淳孔君作縣之良為賦豳風亭¶
詩頌之因以風厲天下之為民牧者逯君乃文貞公考¶
士所取習知豳風之詩宜其為治之美而民不能忘也¶
今海宇治安時和嵗豐朝廷屢下詔書遴選守令其為¶
民求治可謂至矣逺方下邑寧無思軆朝廷之德意以¶
斯民為念者歟觀逯君光山之政可知矣然則鐘鼓之¶
設樓觀之崇葢所以肅衆之聴觀定民之心志則固不¶
<pb:KR4d0523_WYG_002-22a>¶
可不備也彼世之貪墨苟且之徒第知重禄肥家翫嵗¶
愒日視居官如傳舎豈不負國家侍養之恩孤斯民撫¶
治之望乎孔君名思迪逯君名永貞後之來者因斯文¶
以稽二君之政庶㡬知所警懼而能興起矣夫中奉大¶
夫湖廣等處行中書省參知政事趙郡蘇天爵記¶
　¶
　¶
　¶
<pb:KR4d0523_WYG_002-22b>¶
　¶
　¶
　¶
　¶
　¶
　¶
　¶
　滋溪文稿巻二¶
