# -*- mode: mandoku-view; -*-
#+TITLE: 滋溪文稿
#+DATE: 2015-08-25 00:13:01.779292
#+PROPERTY: ID KR4d0523
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0523_WYG_014-1a>¶
欽定四庫全書¶
　滋溪文稿卷十四¶
　　　　　　　　　　　　　元　蘇天爵　撰¶
　碑誌¶
　　故真定路儒學教授節軒張先生墓碣銘¶
至元季年僧格専政勢傾朝野親戚黨友布列藩方忤¶
恨睚眦輒中傷以危法中外震慄燕南宣慰使巴爾嘉僧¶
格之妻弟也恃勢為虐郡縣官屬聞京師為僧格立石¶
<pb:KR4d0523_WYG_014-1b>¶
頌功業扵是亦為巴爾嘉樹碑以阿其好故節軒先生張¶
君方為郡學官衆以碑文見屬先生正色力謝却之度¶
不可居即歸田里一時士論莫不重其風節其後僧格¶
敗誅巴爾嘉亦相連坐而碑遂焚毁先是稿城有大儒曰¶
王公若虚仕金季直翰林崔立刼殺時相而黨與請為¶
立建碑表功訹王公銘之公曰作之則壞名節弗作則¶
死孰若死之為愈竟辭弗作先生與王公生同里衎習¶
其流風餘烈故識見之卓能若是也嗚呼士大夫以文¶
<pb:KR4d0523_WYG_014-2a>¶
章名世當有學識以立名檢况金石之文義近于史可¶
以易為之乎若先生之潜徳髙行不可銘之以表見于¶
後世乎謹按國史院編修官董君士亷所述行狀先生¶
諱延字世昌家稿城之故邸里幼嘗與郡兒戯水濵衆¶
泅于水先生獨不為動儼然如成人元帥董公王公見¶
而竒之始令肄業于侍其提學軸既長學文于李翰林¶
冶先生禀賦既異用力清苦問學髙出時輩我國家撫¶
有中夏乃用金宋貢舉舊制試士中選者復其家先生¶
<pb:KR4d0523_WYG_014-2b>¶
兩試于鄉初以明經擢前列又以詩賦冠多士而聲聞¶
日彰彰矣故相董忠獻公經畧山東辟先生為統軍司¶
諮議時李壇初伏誅先生與叅議髙公明逸請宥協從¶
以安東土無何以親者辭歸久之禮部尚書趙公椿齡¶
復薦于朝遂除真定路教授先生教授崇尚名節學者¶
興起事親至孝親疾不觧帯親喪哀毁踰制鄉人範焉¶
聚書数千卷築重屋以庋之為學孜孜老亦不懈或辨¶
經傳之訛或訂史學之失至于氣候之暄涼交㳺之言¶
<pb:KR4d0523_WYG_014-3a>¶
論悉筆于册日有程度所著有周易備忘十卷中晉書¶
二卷要言一卷讀通鑑詩二卷因讀記二十卷集文十¶
卷稿城學舍歳久弗治先生率邑人完之邑中大族若¶
董氏趙氏王氏雖以将相勲閥之貴各遣子弟執經就¶
學先生師道尊嚴諸生賴其訓誨進多貴顯益振其家¶
聲先生享年六十有二以至元二十七年冬十月二十¶
五日卒𦵏新豊鄉杜家原考諱徳用累官行軍萬户妣¶
史氏配郝氏子男堂稿城學教諭女適侯某王某劉某¶
<pb:KR4d0523_WYG_014-3b>¶
皆士族也孫男三思賢思温思問孫女一人適彭孝純¶
曽孫六庸訥謐某某某先生世本農家考府君國初奮¶
田間金降將武仙殺元帥史天倪復據真定諸郡連兵¶
討之考府君亦帥勇士五十八人夜潜入城縦火鼓躁¶
城中震駭仙走西山遂復真定居常訓子孫曰吾少長¶
兵間雖驍勇見稱于衆然恒以不齒士類為恥汝曹當¶
學為儒以續詩書之澤縦不富貴家道亦光故先生服¶
膺先訓卒以儒名子孫迄令修學為士銘曰¶
<pb:KR4d0523_WYG_014-4a>¶
儒者之學貴守名節勢利易汙當全吾潔金石之文大¶
書特書義近于史言不可誣咢咢先生辭嚴義正惡彼¶
奸邪斥其餘佞歸休雍容著書滿家風節峻整道徳光¶
華富貴無能或鮮知愧托之空言亦祗以異咨爾多士¶
操觚摛辭咢咢先生企其齊而¶
　　安先生墓誌銘¶
至治壬戌仲冬甲午恕齊先生安氏卒享年九十有五¶
二子熈煦皆前卒孫暨以是月戊戌塟先生于稿城縣¶
<pb:KR4d0523_WYG_014-4b>¶
安仁鄉夫人劉氏祔焉先生諱松字庭幹太原離不人¶
也金亡遷真定曽祖余廣祖昇皆不仕考滿真定儒學¶
正妣賈氏先生少學扵家庭尊聞行知聲問偉然至元¶
癸未由名臣薦起家江淮轉運司知事厯潜江尉峡州¶
司獄江東宣慰司照磨遂謝事歸再除建寜令不赴時¶
年五十餘矣先生為吏亷謹治獄多隂功所去吏民見¶
思其北歸也惟書籍衣衾而已教授于家嚴條要以身¶
先之弟子従者多至百人動作悉有規矩講解明白不¶
<pb:KR4d0523_WYG_014-5a>¶
為繳繞章句學尤善為詩温厚和平得詩之意暇則與¶
翰林王公唱酬有詩若干篇晚歲充養完粹毁譽懽戚¶
無少介意不復仕終其身嗚呼位雖卑而名愈隆年益¶
髙而徳彌邵若先生者可謂㢘退老成君子矣銘曰¶
寒暑代謝天道之常仕止久速君子之方猗嗟先生名¶
著昭代進不為汙隠不為泰道周于身化洽于鄉年及¶
期頥逌然而亡人孰不仕知足或非人孰不夀七十猶¶
稀猗嗟先生比徳者鮮列銘幽墟克示悠逺¶
<pb:KR4d0523_WYG_014-5b>¶
　　姬先生墓碣銘¶
君諱文龍字伯陽姓姬氏河東絳州人也世業儒術曽¶
祖雍祖㤗考徳妣王氏金之季年考府君避地襄鄧間¶
又渡江居鄂雖遭時多艱所至必擇師教子故君自少¶
卓然有立宋咸淳四年以詞賦擢進士第初授廸功郎¶
主郢之京山簿能聲獵獵用部使者李應春錢真孫郡¶
守翟貴薦轉従政郎岳州教授荆湖制置使汪立信聞¶
其名辟郢之長夀令進承直郎尋兼僉書判官㕔事庫¶
<pb:KR4d0523_WYG_014-6a>¶
庾倉廩皆君司之持身至㢘一毫不以自私亦不以深¶
刻聚斂為務時天兵圍襄郡縣多儲金帛以酬有功郢¶
有金数萬兩君一日閲實而数不足主者扵法當死君¶
曰是必急有所需乃命償之至元十二年襄陽天兵降¶
棄郢不攻而南郢之守臣乗便冐種官田竊庫金入其¶
家君不能止乃収故牘藏之曰他日事覺悔無及矣宋¶
亡朝廷遣使者稽核故宋金帛之在庾曰土之在籍入¶
官者扵是貪者相繼獲罪惟君獨無所得未㡬例以故¶
<pb:KR4d0523_WYG_014-6b>¶
官授之君斂身而退因家于郢猖徉林壑以終老焉當¶
是時來為荆閫及部使者多中朝舊家鉅儒如史公杠¶
姚公燧暢公師文馮公岵皆重禮君樽爼笑談日相樂¶
也而姚公馮公亦就家郢各遣子弟執經受學姚公疾¶
革語其子曰吾世冠衣大族有如不諱䘮禮勿狥流俗¶
姬先生深明禮學汝當咨之公薨君主其䘮衣衾棺斂¶
哀麻之制悉遵禮經觀者敬焉初君連值父母䘮廬墓¶
哀號三年不歸與其弟光州文學椽震龍門居無間言¶
<pb:KR4d0523_WYG_014-7a>¶
葢其孝友之實見于行事類此非徒講誦禮文而已君¶
性耿介或有餽遺一切不取人有過輒面折之一時官¶
府多求君文章傳以為榮君亦因與箴規未嘗以一語¶
相諛悦荆相山間九月桃復華部使者冩為圖求言君¶
曰隕霜不殺草李梅實聖人筆之扵策九月于卦為剥¶
而桃復華表于按部之境抑亦民和之所致歟識者知¶
其言之為有在也郢舊有白雪楼郡守撤而新極其宏¶
麗為君記之君曰財非天雨工非役鬼一旦規飾逾昔¶
<pb:KR4d0523_WYG_014-7b>¶
誰之力歟昔魯人為長府閔子騫曰何必改作及髙大¶
其南門聖人書之曰新作垂戒之意深矣郡守惡其詞¶
直藏之不以示人君曰他日必有喜吾言者後十餘年¶
中書叅議何公庭蘭命刻諸石君享年八十以延祐七¶
年某月某日卒𦵏長夀縣東十三里祖墳之側將終索¶
紙悉書遺命了然不亂娶眉山楊氏故宋叅知政事揀¶
之従孫女子男鏞將仕佐郎主婺州金華簿擢湖廣行¶
省掾女適張通陳書傳表滋皆儒家子滋為玉沙縣學¶
<pb:KR4d0523_WYG_014-8a>¶
官孫男周南嗚呼宋養士三百年可謂厚矣及其亡也¶
居髙位者往往䘮其所守君以小官能晦迹山林不易¶
其業是可尚乎故表而銘之銘曰¶
維昔勝國重養士一時緩急有所恃滔滔江漢南國紀人¶
才倜儻匪風靡卓哉姬君學詩禮立言制行類有恥身¶
雖退藏名愈偉尚百千年石不毁¶
　　内丘林先生墓碣銘¶
世祖皇帝既定天下總攬豪傑布列有位猶慮道徳之¶
<pb:KR4d0523_WYG_014-8b>¶
士遯遁林壑安車四馳登而用之至元十九年詔徵容¶
城劉文靖公因為太子賛善未幾辭歸復徵為集賢學¶
士遂不復起海内髙其節義従而作興者不無人焉順¶
徳内丘林君葢其一也君諱起宗字伯始當四方㑹同¶
程朱遺言流布逺邇君誦之知敬用志堅苦或有所疑¶
思就有道而正焉于是覃懷許文正公已老劉文靖公¶
赫然以風節問學著名當世君欲往従之逰無以為介¶
擔簦負笈齋沐立于其門者三日文靖嘉其立志之卓¶
<pb:KR4d0523_WYG_014-9a>¶
命序弟子之列君聞其講説深思體踐極其至而後已¶
文靖少然可獨稱君為善學久之以家貧思省其親文¶
靖授以治家之法君歸而行之家日益裕已而復往卒¶
業㑹文靖卒乃還君事親於温凊定省皆有禮節親䘮¶
廬墓克盡其哀行既著聞士之従者日衆君儀容竒偉¶
衣冠雅潔晨起正襟危坐雖造次頃刻未嘗不整齊嚴¶
肅及與人言則和氣滿容講授經訓毫分縷析使諸生¶
心領意㑹出入左右咸中規矩名公鉅儒道出其邑即¶
<pb:KR4d0523_WYG_014-9b>¶
請見焉見者若有所得鄉閭之人凛乎惟恐有一不善¶
為君所知觀感而化者多矣嘗作志學指南圖以為學¶
道之標準心學淵源圖以為入聖之極功及作中庸大¶
學論語孟子諸圖孝經圖解小學題辭發明魯菴家説¶
共数十卷大抵皆以程朱之言為主至大間故相王公¶
結來守順徳始登君名于朝及長天官遂論薦之君年¶
既髙所造益深優游丘園玩心神明以佚老焉享年七¶
十有六復號至元之三年二月九日終于家塟邑西南¶
<pb:KR4d0523_WYG_014-10a>¶
永安里門生㑹塟者百餘人燕趙之士識與不識皆悼¶
惜之君曽祖某妣劉氏祖安妣田氏考泉妣張氏娶李¶
氏繼劉氏楊氏李氏子男曰欽女適儒氏張郁李秉直¶
張喜安次以疾在室昔我國家初有中夏士踵宋金餘¶
習以記誦詞章相誇尚許文正公始以孔孟之書程朱¶
之訓倡明斯道一時師友講習若河汾伊洛之盛劉文¶
靖公繼之士皆知趨正學不為異術他岐所惑文正公¶
被遇世祖徵居相位典教成均而門人貴㳺往往仕至¶
<pb:KR4d0523_WYG_014-10b>¶
顯官文靖公既出即歸學者多窮而在下傳其師説私¶
淑諸人兩公之門雖出處窮逹有所不同其明道術以¶
正人心葢未始不一也然而宦逹者聲名顯而彰隠處¶
者其徳業或湮晦而無聞于世君卒之八年余友兵部¶
員外郎楊君俊民以進士范淳狀君之行為請夫賢者¶
之墓冝有銘天爵生晚不及識君面官六察嘗薦知名¶
士十餘人充國子師君亦與焉豈意今復執筆銘君之¶
墓乎銘曰¶
<pb:KR4d0523_WYG_014-11a>¶
維天之生財兮將以為世軌也明遺經以紹墜緒兮維¶
道所履也嗟若人之好修兮懷瑾瑜以為羙也凛氷霜¶
以自固兮奮節義以勵乎已紛時俗之躁進兮若波流¶
而風靡也彼智者之過兮下愚者之無恥也抑先哲之¶
為依歸兮慎所行而知所止也銘以昭其隠徳兮尚多¶
士之興起也¶
　　故處士贈秘書監秘書郎烏君墓碑銘¶
汴有隠君子曰烏君諱冲字叔備其先大寜路州州人¶
<pb:KR4d0523_WYG_014-11b>¶
君從親官汴家焉明經勵行髙蹈深隠享年五十有二¶
以延祐二年五月十八日卒𦵏通許縣之西原後一十¶
四年外孫稿城董鎧奉母趙國夫人之命來請銘初靜¶
修先生劉公因以髙明之資躬聖賢之學道徳風采聳¶
動四方之從者者甚衆君年出二十亦來授業以公卿¶
之子素習富貴冠服車騎鮮明華好既䞇見歸三日不¶
返諸生皆曰是豈真實為學者歟翼日君博帯褒衣執¶
經趨席刮磨豪習凛若寒士諸生嘖嘖驚歎劉公亦甚¶
<pb:KR4d0523_WYG_014-12a>¶
喜之君為學清苦聞師之言晝誦夜思至忘寢食数年¶
始一歸省葢惟恐學之不及也初值父亡即能行古䘮¶
禮三年不居于内宗族賢之父居官㢘家無儲積諸兄¶
宧㳺他邦君獨養母旨甘常具母亡哀踰前䘮其家益¶
貧日宴食或不充意泊如也榜所居室曰存齋杜門授¶
徒講説經訓諄諄不倦逺近學者爭歸之劉公嘗集己¶
所為詩百餘篇表年以命之曰丁亥集寓意深逺讀者¶
或弗深曉君為註釋以達其意真定安君熈通經學古¶
<pb:KR4d0523_WYG_014-12b>¶
数欲謁見劉公不果君盡以所聞告之安君由是深有¶
發焉當是時君聲名聞海内憲府藩方薦者以十數¶
仁皇御極鋭意古文一時儒士多不次進用當路者方¶
擬召君居成均教胄子而君卒矣士論嗟惜久之贈承¶
事郎秘書監秘書郎君祖考塔塔爾台國初帥軍民詣¶
界河北迎謁太祖有勑書賜名且琳沁命導太師國王¶
南伐累官龍虎衞上將軍易州崇寜軍節度使行川州¶
元帥府事考禔初襲父官充北京路總管佩金虎符厯¶
<pb:KR4d0523_WYG_014-13a>¶
尹真定彰徳濟南諸郡卒官嘉議大夫河北河南道提¶
刑按察使有名當世三子長陕西行臺治書侍御史某¶
次同知息州事某季即君也祖妣李氏妣劉氏配崔氏¶
真定路治中徳昭之女有賢行中外姻族以為表儀追¶
封冝人子男二人杞承事郎黄州路麻城縣尹構不仕¶
女二人長適汴梁路總管李經次適御史中丞董守簡¶
鎧之母也讀書明大㫖治家有禮法知求金石之文以¶
彰其親賢矣哉孫男三人烋勲烈女一人幼嗚呼古之¶
<pb:KR4d0523_WYG_014-13b>¶
人葢有不仕者矣或全身以避地或矯俗以干名孰能¶
安于義命之正審于出處之冝以求合于中庸之道者¶
歟若靜修先生劉公不可尚矣而烏君者能忘富貴聲¶
利之欲知慕髙尚澹泊之樂其胸中所藴亦豈一時之¶
人所能窺其萬一乎是宜序次行事掲于其墓之原銘曰¶
委質為臣隠約善身出處雖殊仁心則均國之四維禮義¶
㢘恥進不由道何以曰士君退于家惟志之求善以及¶
人而心休休卓哉劉公君學是企凛凛髙風聞者興起¶
<pb:KR4d0523_WYG_014-14a>¶
　　焦先生墓表¶
先生姓焦氏諱悦字子和祖考恩金季自懷之武陟徙¶
真定考徳行以孝行聞于鄉先生弱不好㺯端重如成¶
人始入鄉校即知嚮學師弗煩于訓誨稍長従藜軒吳¶
君㳺吳君明經先生講求誠意正心之學君有所得自¶
是一言一行皆求合于規矩同㳺者敬而畏之不敢狎¶
侮焉我國家初定中土取士之制未遑仕者悉皆吏進¶
先生廹于親命俾習律令夜則讀書或逹旦不寐嘗與¶
<pb:KR4d0523_WYG_014-14b>¶
同郡安君熈講説六經之㫖伊洛諸儒之訓莫不究其¶
精㣲一時朋友皆自謂弗及也久之辟州佐史未幾謝¶
去又辟為郡掾曹数月辭歸葢先生持身㢘正不樂隨¶
俗俯仰以故退休于家奉親養之温凊甘旨盡其職執¶
親之䘮衰麻哭位合于禮三年不宿于内君子以為難¶
家庭雍睦雖盛暑必具衣冠以見子孫子孫亦皆緝學¶
修行先生弟恒早亡其妻趙氏守節自誓朝廷特表異¶
之皆先生之徳有以化之也豈惟家人化之而鄉閭亦¶
<pb:KR4d0523_WYG_014-15a>¶
知景仰焉先生嘗曰學者將以行其學學焉而弗踐履¶
何以學為哉故晝之所行夕則書之其不可書者則有¶
所不為也鄉之先進若翰林王文恭公恕齋安先生咸¶
器重之燕南部使者復以憲府掌書薦亦辭不就中臺¶
御史表其學行可為人師遂授真定郡學官先生勉起¶
就職訓誘諄諄唯恐不至而學者亦樂聞其説歲餘不¶
出號其居曰兑齋家事不復闗白詠歌詩書以佚老焉¶
享年七十有二至元三年丁丑夏六月壬辰卒是月丁¶
<pb:KR4d0523_WYG_014-15b>¶
酉塟郡城之北大安鄉㳺家里先生之妣王氏鄒氏配¶
趙氏子男二鎮先卒次埜女適稿城尉劉景祖孫男二¶
立本治進士業次習耕女一幼昔先叅政府君與先生¶
交雅厚其為掾曹葢同就辟先府君擢掾河東先生贈¶
言曰君行我止豈非命乎葢安于義理類此先生既卒¶
六年天爵之官鄂省拜謁墓下埜以墓表為請夫以先¶
生潜徳篤行當上太史垂範後世顧惟後學豈足以發¶
其萬一然不可以無言也先生始學為詩即有理趣其¶
<pb:KR4d0523_WYG_014-16a>¶
詩百餘首詩講疑一編並藏于家銘曰¶
充乎其若虚確乎其若愚斂之以歸藏淵乎自如奉親¶
居䘮執禮弗踰我述潜徳以表諸幽墟百世之下尚徵¶
其為齊魯質行之儒乎噫¶
　　濮州儒學教授張君墓誌銘¶
吾鄉有博洽豈弟之士曰張君諱在字文在其學自六¶
經百家太史之籍先儒箋䟽傳注之書兵家族譜方言¶
地志與夫萬里海外蠻夷異域荒怪之説靡所不覽既¶
<pb:KR4d0523_WYG_014-16b>¶
久而能不忘屏居閭里環堵蕭然聚書萬卷誦習校讎¶
風暑雨寒不輟也賔客弟子經過從㳺有問輒應愈叩¶
而愈無窮然亦未嘗以自矜也其為人和平樂易孝於¶
宗親蚤失其父獨奉母氏家雖固窮自奉清約養生送¶
死必稱于禮與朋友交克盡誠欵氣和色温怡然不忍¶
相違也人或犯之置而不問聞人之善稱道不已人苟¶
有過未始一語及之嗚呼可謂博洽豈弟之士矣君世¶
真定稿城人幼時嘗侍諸父宦㳺他邦聞見益廣年二¶
<pb:KR4d0523_WYG_014-17a>¶
十餘始還真定又従鄉先生侯君受業大叅王文恭公¶
休政家居君恒往來聴言論于左右所學益大以肆延¶
祐初元詔郡縣賔興多士有司以君應詔遂以春秋中¶
其科明年春試禮部下第時貢舉初興試者鋭于一得¶
既而被黜者譁言不止至作詩歌譏詆主司君即日束¶
書而歸曰是吾所學未至也朝廷方崇尚斯文作興士¶
氣凢與計者偕授以校官有差君得真定儒學正具訓¶
諸生懇懇不倦初成均制登歌樂以祀孔子至是郡國¶
<pb:KR4d0523_WYG_014-17b>¶
悉倣為之古樂廢已久憲司求能通制度音律者共議¶
屬君君乗傳詣餘杭稽圖制器審恊音律数月完歸春¶
秋釋奠必奏其樂鑑鏘之音升降之節觀者悚然思見¶
隆古之盛矣國家既以文藝取士士之進也不雜扵是¶
人人思奮于學而中州老師存者無幾後生或無従質¶
問聞君善教來學者日盛經其指授多中科名君既明¶
習春秋以貢舉唯許用左氏公羊氏穀梁氏胡氏之傳¶
然四家言義互有異同君比輯其合于經者為四傳歸¶
<pb:KR4d0523_WYG_014-18a>¶
經以授學徒江南三行省每大比士多至数千人而考¶
官必得碩儒士方厭服至治癸亥御史中丞曹公伯啟¶
監試浙省以書幣延君遂偕宣城貢公奎江寜楊公剛¶
中長沙歐陽公元考試其文及禮部取士浙省得人居¶
多泰定間故翰林待制彭公寅亮屢薦君多識故事宜¶
居史館不報乃循資調濮州教授泊然赴官振舉學職¶
山東學子逺近至者常百餘人君晝則分經講貫夜則¶
課習程文久之疾作或勸君冝少休則曰教吾職也敢¶
<pb:KR4d0523_WYG_014-18b>¶
以疾辭乎猶講説如平時而疾益劇矣以至順二年四¶
月廿八日卒于官舍年五十六濮之官吏及諸儒生共¶
割俸出財為治棺槨僦車載之歸𦵏其鄉君曽大父某¶
不仕父玉承事郎永年縣尹父君鐸上都留守司掾妣¶
顔氏娶羅氏子男二人務本治進士業立本尚幼是嵗¶
六月十日𦵏君稿城縣張家原里人國史院編修官俊¶
民以狀徵銘其墓天爵自總角時従親來京師間歸鄉¶
里輒與君㳺每獲多聞之益嘗嘉君之賢而竟不果顯¶
<pb:KR4d0523_WYG_014-19a>¶
聞于時悲夫故為之銘銘曰¶
維古于學貴多識匪衒才華藴為徳猗與張君資挺特¶
篤師古訓廢寢食典學校文臨郡國多士鼓笥樂矜式¶
神于君子夀何嗇石著銘章示無極¶
　　故靜觀處士劉君墓碣銘¶
劉氏世家上饒唐季有諱迪者仕于鄱徙居鄱之清溪¶
六傳曰宇宗慶歴二年登進士第官至秘書丞其弟曰¶
定皇祐五年舉進士官至尚書吏部侍郎皆有譽聞于¶
<pb:KR4d0523_WYG_014-19b>¶
世為郡望族君諱傳字芳伯秘丞六世孫也曽大父咸¶
大父元芝宋迪功郎父孔昭母胡氏君少學于家庭迪¶
功府君教誨甚嚴君讀書清苦日記千言前至元時江¶
東部使者栁城姚公燉按行至鄱鄱之名士黎君廷瑞¶
吳君存偕迪功府君同往造謁君操几杖以従姚公愛¶
其頴慧命題賦詩君援筆立成姚公嘉嘆期以逺大迪¶
功府君常訓子孫曰吾家厯世習詩書禮三百餘年汝¶
曹勉旃無墜先業君感勵奮發遂窮五經尤深于易推¶
<pb:KR4d0523_WYG_014-20a>¶
明程朱之傳復輯諸儒之言以輔翼之又輯大學中庸¶
要語以教學者名既著聞江浙湖廣兩行省提學官各¶
以校官起之俱不就延祐天子賔興多士鄱之郡守首¶
以君名應詔君曰吾之所學各能合于主司之好乎自¶
是深居不出聚書数千卷討論皆造其極郡人爭具禮¶
幣延致扵家塾而師法焉君有弟曰仁曰儀可各以所¶
學分敎鄉邑朔望来歸深衣巍冠諸子侍列一家父子¶
兄弟以道義相規切若師友然視聲利泊如也君晚年¶
<pb:KR4d0523_WYG_014-20b>¶
獨喜為詩雍容沖雅五言諸作深得陶韋之體佳時令¶
節杖履徜徉清溪之上蕭然若與世相忘者中臺御史¶
薦列其行習集賢院臣表以靜觀處士之號焉君室程¶
氏前三十年卒終不復娶或問其故則曰獨不聞曽參之¶
之事乎後至元六年二月某甲子君以疾卒享年六十¶
有三子男曰貞孫女尚幼某年月日卜筮君于鄱之和¶
風南鄉苦塘原以程氏祔既𦵏門人程與權來請銘其¶
言曰鄱自昔為文物之邦邇年鄉之老成若黎君吳君¶
<pb:KR4d0523_WYG_014-21a>¶
皆相繼淪謝今君又亡吾黨後學小子將何所考徳而¶
問業焉余感其言為之銘曰¶
清溪漣漪可以樂饑劉氏來居世讀詩書遭時易代厯¶
年三百詩書之傳獨有遺澤溪水之清可以濯纓咨爾¶
雲仍尚保幽貞¶
　　張文季墓碣銘¶
張君諱綱字文季家居京師以清修博雅聞于時卒不¶
仕終其身當至元大徳間民庻晏然年穀豐衍朝野中¶
<pb:KR4d0523_WYG_014-21b>¶
外號稱治平公卿大夫咸安其職為士者或退藏于家¶
優㳺文藝樂以終日而世亦髙仰之此其承平人物之¶
美後世不可及矣君質尚爽佩服儒素讀書而不求官¶
治生而不謀富稍有贏餘即購鍾鼎彛器法書秘畫真¶
収偽除日得日竒明牕棐几布列展玩作而喜曰古人¶
不可見矣流風遺澤是尚有可稽焉人欲傳觀亦不甚¶
惜或以遺文古事求質于君君考訂辨説皆有援据可¶
徵非妄言以自詭者也君處家雍睦動以禮法自持齋¶
<pb:KR4d0523_WYG_014-22a>¶
居深靜竹樹茂宻無世俗囂紛之雜間為歌詩亦多清¶
婉可喜久之遂名顯京師當路者欲薦用之君不屑也¶
一時名公碩儒東平張公孫孔髙唐閻公復汲郡王公¶
惲栁城姚公燧涿郡盧公贄濟南劉公敏中皆傾葢與¶
君友休旬令節相帥詣君焚香煮茗鳴琴觴酒翛然娱¶
樂京師之人相傳以為盛事君享年五十有四以至元¶
二年九月十五日卒是年十月十八日𦵏大興縣燕臺¶
鄉可大里張氏覇州文安人五世祖俊生興興生福福¶
<pb:KR4d0523_WYG_014-22b>¶
生瑄金季避地河南事定北歸遂徙居燕以詩書教授¶
學者子皥歳戊戌以經義中選著儒籍贈中順大夫兵¶
部侍郎娶李氏封清河郡君三子伯曰經復業進士卒¶
官太常檢討次緯贈集賢直學士亞中大夫季郎君也¶
娶劉氏二子鉉雲南行省宣使蚤卒次逢吉由國子學¶
正累遷太史院校書郎官第七品贈君從仕郎文安縣¶
尹劉氏封冝人至元元年春逢吉由芮城尹入為國史¶
院編修官録君行事來請銘天爵最重儒雅故序而銘¶
<pb:KR4d0523_WYG_014-23a>¶
之銘曰¶
去古日逺古制寖㣲文物聲明孰究其遺圖象鼎彛君¶
子是實匪以玩物稽古之道翼翼京師冠葢塞塗豈無¶
居人孰可與娛洵美張君愔愔大雅視利在前如棄土¶
苴顧瞻其家圖器猶存以貽孫子永著斯文¶
　¶
　¶
　¶
<pb:KR4d0523_WYG_014-23b>¶
　¶
　¶
　¶
　¶
　¶
　¶
　¶
　滋溪文稿卷十四¶
